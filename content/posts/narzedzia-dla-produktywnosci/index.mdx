---
title: 5 narzędzi oraz 1 metoda, które znacznie zwiększą Twoją produktywność
abstract: Opisuję narzędzia oraz metodę, które świetnie wpłyną na twoją produktywność i organizację pracy, dzięki czemu będziesz robić więcej!
isPublished: true
topics:
  - Produktywność
date: 03.03.2017
isPopular: false
---

Rzeczą ludzką jest prokrastynacja i brak efektywności. Problem rodzi się wtedy gdy zajmuje ona znaczną część naszego czasu. Dzisiaj postaram się pomóc przezwyciężyć taki stan (w który sam często wpadam), podając 6 narzędzi, do organizacji pracy, zadań i całego dnia.

## Trello

Link do narzędzia: [Trello](http://trello.com)

Pierwszym narzędziem jest Trello. Chyba moje ulubione, służące do zarządzania projektami. Całość opiera się na dowolnej ilości kolumn, które podpisujemy i przypinamy im zadania, które mamy zrobić w danym projekcie. Każde zadanie można konfigurować, przypinać etykiety, dodawać opisy oraz przypisywać innym osobom, które pracują razem z nami.

Moim ulubionym sposobem używania Trello jest metoda Kanban, gdzie kolumny podpisujemy jako "do zrobienia", "w trakcie" i "zrobione".

## Todoist

Link do narzędzia: [Todoist](http://todoist.com)

Chyba najlepsza wersja popularnych list "To do". Wszystko co jest do wykonania przypisujemy do odpowiedniej daty oraz określonego wcześniej projektu. W każdym momencie mamy podgląd na zadania do wykonania w obecnym dniu oraz tygodniu, a gdy czegoś nie zrobimy, przechodzi to na dzień następny.

Dodatkowo Todoist tworzy statystyki, które określają jak bardzo produktywni jesteśmy oraz jest zgrywalizowany czyli za każde zrealizowane zadanie otrzymujemy punkty, które na swój sposób również mogą motywować do robienia więcej.

## Toggl

Link do narzędzia: [Toggl](http://toggl.com)

Świetne narzędzie do obserwacji ilości czasu który poświęcamy na dane zagadnienia (szczególnie dla freelancerów). Wpisujemy zadanie, nad którym pracujemy, wybieramy większy projekt, którego składową jest ta czynność, po czym klikamy ikonkę i rozpoczyna się liczenie czasu, a zadanie, które wpisaliśmy pokazuje się wśród wykonanych prac. Dodatkowo możemy wybrać klienta dla którego w tym momencie pracujemy. Gdy skończymy coś robić, znów klikamy, a czas przestaje lecieć.

Po zakończeniu prac nad jakimś zadaniem, możemy kontynuować te, które już wcześniej robiliśmy z listy lub rozpocząć nowe w sposób, który został opisany w poprzednim akapicie.

## Evernote

Link do narzędzia: [Evernote](http://evernote.com)

Właśnie w nim piszę ten tekst. Chyba najprzyjemniejsze narzędzie do tworzenia notatek i zarządzania nimi. W mojej opinii ma najbardziej intuicyjny interfejs oraz występuje w wszystkich wersjach, jakie można sobie wymarzyć (jako aplikacja mobilna, strona internetowa, zwykły program, czy nawet dodatek do przeglądarki). Ponadto możemy przypinać znaczniki oraz kategoryzować je w ramach tzw. notatników.

## Pomodoro

W tym przypadku nie mówię o konkretnym narzędziu, a o całej metodzie, która jest bardzo prosta, a potrafi niesamowicie poprawić naszą efektywność w pracy, jak i nauce oraz sprawić, że cały czas będziemy na wysokich obrotach. Dokładnie chodzi o to, aby nastawić sobie stoper (są też dedykowane aplikacje i strony internetowe) i wykonywać jakąś pracę przez 25 minut, po czym zrobić sobie przerwę na 5 minut (najlepiej odejść od komputera i zająć się czymś fizycznym). er

Oczywiście nie musimy się trzymać sztywnych ram 25 minut pracy oraz 5 minut przerwy, są osoby, które robią sobie 10 minut przerwy po pracy przez 50 minut, ale jednak dla większości najlepsza jest pierwotna wersja metody Pomodoro.

## I dla mnie najlepszy - papierowy notatnik lub kalendarz

Tak, jako osoba bezpośrednio związana z technologią w zarządzaniu sobą jestem bardzo analogowy, słowo zapisane na papierze jakoś wywiera na mnie większy wpływ. Do tego dochodzi największa przyjemność, czyli wykreślanie zrobionych rzeczy :)

Znasz coś ciekawego, co zostało przeze mnie pominięte? Podziel się w komentarzu!
